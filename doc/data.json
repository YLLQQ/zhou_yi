[
    {
        "title": "乾卦第一：乾下乾上",
        "content": [
            "乾：元亨，利贞。",
            "彖曰：大哉乾元，万物资始，乃统天。云行雨施，品物流形。大明终始，六位时成。时乘六龙以御天。乾道变化，各正性命。保合大（太）和，乃利贞。首出庶物，万国咸宁。",
            "象曰：天行健，君子以自强不息。"
        ],
        "yao": [
            {
                "yi": "初九：潜龙，勿用",
                "xiang": "象曰：潜龙勿用，阳在下也"
            },
            {
                "yi": "九二：见龙在田，利见大人",
                "xiang": "象曰：见龙在田，德施普也"
            },
            {
                "yi": "九三：君子终日乾乾，夕惕若厉，无咎",
                "xiang": "象曰：终日乾乾，反复道也"
            },
            {
                "yi": "九四：或跃在渊，无咎",
                "xiang": "象曰：或跃在渊，进无咎也"
            },
            {
                "yi": "九五：飞龙在天，利见大人",
                "xiang": "象曰：飞龙在天，大人造也"
            },
            {
                "yi": "上九：亢龙，有悔",
                "xiang": "象曰：亢龙有悔，盈不可久也"
            },
            {
                "yi": "用九：见群龙无首，吉",
                "xiang": "象曰：用九，天德不可为首也"
            }
        ]
    },
    {
        "title": "坤卦第二：坤下坤上",
        "content": [
            "坤：元亨。利牝马之贞。君子有攸往，先迷后得主，利西南得朋，东北丧朋。安贞吉。",
            "彖曰：至哉坤元！万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行。东北丧朋，乃终有庆。安贞之吉，应地无疆。",
            "象曰：地势坤，君子以厚德载物。"
        ],
        "yao": [
            {
                "yi": "初六：履霜，坚冰至",
                "xiang": "象曰：履霜坚冰，阴始凝也；驯至其道，至坚冰也"
            },
            {
                "yi": "六二：直、方、大，不习，无不利",
                "xiang": "象曰：六二之动，直以方也，不习无不利，地道光也"
            },
            {
                "yi": "六三：含章，可贞。或从王事，无成有终",
                "xiang": "象曰：含章可贞，以时发也。或从王事，知（智）光大也"
            },
            {
                "yi": "六四：括囊，无咎无誉",
                "xiang": "象曰：括囊无咎，慎不害也"
            },
            {
                "yi": "六五：黄裳，元吉",
                "xiang": "象曰：黄裳元吉，文在中也"
            },
            {
                "yi": "上六：龙战于野，其血玄黄",
                "xiang": "象曰：龙战于野，其道穷也"
            },
            {
                "yi": "用六：利永贞",
                "xiang": "象曰：用六永贞，以大终也"
            }
        ]
    },
    {
        "title": "屯卦第三：震下坎上",
        "content": [
            "屯：元亨，利贞。勿用有攸往。利建侯。",
            "彖曰：屯，刚柔始交而难生。动乎险中，大亨贞。雷雨之动满盈，天造草昧。宜建侯而不宁。",
            "象曰：云雷，屯，君子以经纶。"
        ],
        "yao": [
            {
                "yi": "初九：磐桓。利居贞。利建侯",
                "xiang": "象曰：虽磐桓，志行正也。以贵下贱，大得民也"
            },
            {
                "yi": "六二：屯如如，乘马班如。匪寇，婚媾。女子贞不字，十年乃字",
                "xiang": "象曰：六二之难，乘刚也。十年乃字，反常也"
            },
            {
                "yi": "六三：即鹿无虞，唯入于林中，君子几不如舍，往吝",
                "xiang": "象曰：即鹿无虞，以从禽也。君子舍之，往吝穷也"
            },
            {
                "yi": "六四：乘马班如，求婚媾。往吉，无不利",
                "xiang": "象曰：求而往，明也"
            },
            {
                "yi": "九五：屯其膏。小贞吉，大贞凶",
                "xiang": "象曰：屯其膏，施未光也"
            },
            {
                "yi": "上六：乘马班如，泣血涟如",
                "xiang": "象曰：泣血涟如，何可长也"
            }
        ]
    },
    {
        "title": "蒙卦第四：坎下艮上",
        "content": [
            "蒙：亨。匪（非）我求童蒙，童蒙求我。初筮告，再三渎，渎则不告。利贞。",
            "彖曰：蒙，山下有险，险而止，蒙。蒙亨，以亨行时中也。匪（非）我求童蒙，童蒙求我，志应也；初筮告，以刚中也。再三渎，渎则不告，渎蒙也。蒙以养正，圣功也。",
            "象曰：山下出泉，蒙。君子以果行育德。"
        ],
        "yao": [
            {
                "yi": "初六：发蒙，利用刑人，用说桎梏，以往吝",
                "xiang": "象曰：利用刑人，以正法也"
            },
            {
                "yi": "九二：包蒙，吉，纳妇，吉。子克家",
                "xiang": "象曰：子克家，刚柔接也"
            },
            {
                "yi": "六三：勿用取女，见金夫，不有躬。无攸利",
                "xiang": "象曰：勿用取女，行不顺也"
            },
            {
                "yi": "六四：困蒙，吝",
                "xiang": "象曰：困蒙之吝，独远实也"
            },
            {
                "yi": "六五：童蒙，吉",
                "xiang": "象曰：童蒙之吉，顺以巽也"
            },
            {
                "yi": "上九：击蒙，不利为寇，利御寇",
                "xiang": "象曰：利用御寇，上下顺也"
            }
        ]
    },
    {
        "title": "需卦第五：乾下坎上",
        "content": [
            "需：有孚，光亨。贞吉。利涉大川",
            "彖曰：需，须也。险在前也，刚健而不陷，其义不困穷矣。需，有孚，光亨。贞吉。位乎天位，以正中也。利涉大川，往有功也",
            "象曰：云上于天，需。君子以饮食宴乐"
        ],
        "yao": [
            {
                "yi": "初九：需于郊，利用恒，无咎",
                "xiang": "象曰：需于郊，不犯难行也。利用恒无咎，未失常也"
            },
            {
                "yi": "九二：需于沙，小有言，终吉",
                "xiang": "象曰：需于沙，衍在中也。虽小有言，以吉终也"
            },
            {
                "yi": "九三：需于泥，致寇至",
                "xiang": "象曰：需于泥，灾在外也。自我致寇，敬慎不败也"
            },
            {
                "yi": "六四：需于血，出自穴",
                "xiang": "象曰：需于血，顺以听也"
            },
            {
                "yi": "九五：需于酒食，贞吉",
                "xiang": "象曰：酒食贞吉，以中正也"
            },
            {
                "yi": "上六：入于穴，有不速之客三人来，敬之终吉",
                "xiang": "象曰：不速之客来，敬之终吉。虽不当位，未大失也"
            }
        ]
    },
    {
        "title": "讼卦第六：坎下乾上",
        "content": [
            "讼：有孚，窒，惕，中吉，终凶。利见大人。不利涉大川",
            "彖曰：讼，上刚下险，险而健，讼。讼：有孚，窒，惕，中吉，刚来而得中也。终凶，讼不可成也。利见大人，尚中正也。不利涉大川，入于渊也",
            "象曰：天与水违行，讼。君子以作事谋始"
        ],
        "yao": [
            {
                "yi": "初六：不永所事，小有言，终吉",
                "xiang": "象曰：不永所事，讼不可长也。虽小有言，其辩明也"
            },
            {
                "yi": "九二：不克讼，归而逋其邑人三百户，无眚",
                "xiang": "象曰：不克讼，归逋窜也。自下讼上，患至掇也"
            },
            {
                "yi": "六三：食旧德，贞厉，终吉。或从王事，无成",
                "xiang": "象曰：食旧德，从上吉也"
            },
            {
                "yi": "九四：不克讼，复即命渝。安贞吉",
                "xiang": "象曰：复即命渝，安贞不失也"
            },
            {
                "yi": "九五：讼元吉",
                "xiang": "象曰：讼元吉，以中正也"
            },
            {
                "yi": "上九：或锡之以带，终朝三褫之",
                "xiang": "象曰：以讼受服，亦不足敬也"
            }
        ]
    },
    {
        "title": "师卦第七：坎下坤上",
        "content": [
            "师：贞丈人吉，无咎",
            "彖曰：师，众也；贞，正也；能以众正，可以王矣。刚中而应，行险而顺，以此毒天下，而民从之，吉又何咎矣！",
            "象曰：地中有水，师。君子以容民畜众"
        ],
        "yao": [
            {
                "yi": "初六：师出以律，否臧凶",
                "xiang": "象曰：师出以律，失律凶也"
            },
            {
                "yi": "九二：在师中吉，无咎，王三锡命",
                "xiang": "象曰：在师中吉，承天宠也。王三锡命，怀万邦也"
            },
            {
                "yi": "六三：师或舆尸，凶",
                "xiang": "象曰：师或舆尸，大无功也"
            },
            {
                "yi": "六四：师左次，无咎",
                "xiang": "象曰：左次无咎，未失常也"
            },
            {
                "yi": "六五：田有禽。利执言，无咎。长子帅师，弟子舆尸，贞凶",
                "xiang": "象曰：长子帅师，以中行也。弟子舆尸，使不当也"
            },
            {
                "yi": "上六：大君有命，开国承家，小人勿用",
                "xiang": "象曰：大君有命，以正功也。小人勿用，必乱邦也"
            }
        ]
    },
    {
        "title": "师卦第七：坎下坤上",
        "content": [
            "师：贞丈人吉，无咎",
            "彖曰：师，众也；贞，正也；能以众正，可以王矣。刚中而应，行险而顺，以此毒天下，而民从之，吉又何咎矣！",
            "象曰：地中有水，师。君子以容民畜众"
        ],
        "yao": [
            {
                "yi": "初六：师出以律，否臧凶",
                "xiang": "象曰：师出以律，失律凶也"
            },
            {
                "yi": "九二：在师中吉，无咎，王三锡命",
                "xiang": "象曰：在师中吉，承天宠也。王三锡命，怀万邦也"
            },
            {
                "yi": "六三：师或舆尸，凶",
                "xiang": "象曰：师或舆尸，大无功也"
            },
            {
                "yi": "六四：师左次，无咎",
                "xiang": "象曰：左次无咎，未失常也"
            },
            {
                "yi": "六五：田有禽。利执言，无咎。长子帅师，弟子舆尸，贞凶",
                "xiang": "象曰：长子帅师，以中行也。弟子舆尸，使不当也"
            },
            {
                "yi": "上六：大君有命，开国承家，小人勿用",
                "xiang": "象曰：大君有命，以正功也。小人勿用，必乱邦也"
            }
        ]
    },
    {
        "title": "比卦第八：坤下坎上",
        "content": [
            "比：吉。原筮元，永贞无咎。不宁方来，后夫凶",
            "彖曰：比，吉也；比，辅也，下顺从也。原筮元，永贞无咎，以刚中也。不宁方来，上下应也。后夫凶，其道穷也",
            "象曰：地上有水，比。先王以建万国，亲诸侯"
        ],
        "yao": [
            {
                "yi": "初六：有孚，比之无咎。有孚盈缶，终来有它，吉",
                "xiang": "象曰：比之初六，有它吉也"
            },
            {
                "yi": "六二：比之自内，贞吉",
                "xiang": "象曰：比之自内，不自失也"
            },
            {
                "yi": "六三：比之匪人",
                "xiang": "象曰：比之匪人，不亦伤乎？"
            },
            {
                "yi": "六四：外比之，贞吉",
                "xiang": "象曰：外比于贤，以从上也"
            },
            {
                "yi": "九五：显比，王用三驱，失前禽，邑人不诫，吉",
                "xiang": "象曰：显比之吉，位正中也。舍逆取顺，失前禽也。邑人不诫，上使中也"
            },
            {
                "yi": "上六：比之无首，凶",
                "xiang": "象曰：比之无首，无所终也"
            }
        ]
    },
    {
        "title": "小畜卦第九：乾下巽上",
        "content": [
            "小畜：亨。密云不雨，自我西郊",
            "彖曰：小畜，柔得位而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也",
            "象曰：风行天上，小畜。君子以懿文德"
        ],
        "yao": [
            {
                "yi": "初九：复自道，何其咎，吉",
                "xiang": "象曰：复自道，其义吉也"
            },
            {
                "yi": "九二：牵复，吉",
                "xiang": "象曰：牵复在中，亦不自失也"
            },
            {
                "yi": "九三：舆说辐。夫妻反目",
                "xiang": "象曰：夫妻反目，不能正室也"
            },
            {
                "yi": "六四：有孚，血去，惕出无咎",
                "xiang": "象曰：有孚惕出，上合志也"
            },
            {
                "yi": "九五：有孚挛如，富以其邻",
                "xiang": "象曰：有孚挛如，不独富也"
            },
            {
                "yi": "上九：既雨既处，尚德载。妇贞厉。月几望，君子征凶",
                "xiang": "象曰：既雨既处，德积载也。君子征凶，有所疑也"
            }
        ]
    }
]